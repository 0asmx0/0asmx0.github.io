---
title: Hakkımda
layout: page
lang: tr
lang-ref: about
---

Kendimi "yeni yetme hacker" olarak tanımlıyorum. Çünkü bu bitmek bilmeyen yolculuğun başındayım. İlk zamanlarda yolculuğuma "hacker nasıl olunur"
diye araştırarak başlamıştım. Maalesef o zamanlar bana yol gösterecek birilerinin olmaması ve internetteki sayısızca yararsız kaynak yüzünden
çok fazla zaman kaybettim. Windows cmd'den hacker olmayı öğretenler olsun, hacker olmak başlığının altında tonlarca program kullanmayı öğretenler olsun... Neyse hepsinin eline sağlık, emeklerine saygısızlık etmek istemem. Bir süre sonra bir şeylerin yanlış gittiğini farkına varmam kendime "şu an bir man in the middle atağı yapabilirim ama nasıl çalıştığına dair hiçbir fikrim yok" ve buna benzeri şeyler söylememle başladı. Ve farkına vardım ki beyaz şapkalı hacker olmak isterken "script kiddie" olmuşum. Bunu fark edince hemen durdum ve kendimi programlama, low-level işlemler, işletim sistemleri ve networking konusunda geliştirmeye başladım. Üniversiteye başlamam da bunları geliştirmemde ivme kazanmama yardımcı oldu. Yani artık bilinçli bir hacker olmaya başlamıştım. Sonunda da youtube'tan LiveOverflow adındaki kanalla tanışarak CTF(Capture the flag) oyunlarını çözmeye başladım. Kanaldaki muazzam "Binary Hacking" serisi bana epey bir yardımcı oldu. Sonrasında da elimden geldiğince öğrendiklerimi ve deneyimlerimi paylaşmak amacıyla bu siteyi açmaya karar verdim. Umarım yardımım dokunur. Bir yanlışınız olursa, bir sorunuz olursa veya benimle paylaşmak istediğiniz kaynaklar, kendi deneyimleriniz olursa lütfen bana Twitter veya Email üzerinden ulaşın. İyi çalışmalar dilerim.


**Önemli Not:**
Lütfen buradan veya başka kaynaklardan öğrendiğiniz herhangi bir bilgiyi kötü niyetle kullanmayın. Bu sitede paylaşılan her şey eğitim amaçlıdır ve
bu bilgilerle yapacaklarınızın sorumluluğu size aittir.

Sizde github pages üzerinden çok dilli bir blog açmak istiyorsanız, kullandığım <https://github.com/dwalkr/jekyll-multilingual> linkine göz gezdirebilirsiniz.
